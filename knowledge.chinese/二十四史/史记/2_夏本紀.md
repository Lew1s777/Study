# 卷二·夏本紀第二
---

夏禹，名曰文命。禹之父曰鲧，鲧之父曰帝颛顼，颛顼之父曰昌意，昌意之父曰黃帝。禹者，黃帝之玄孫而帝颛顼之孫也。禹之曾大父昌意及父鲧皆不得在帝位，爲人臣。當帝堯之時，鴻水滔天，浩浩懷山襄陵，下民其憂。堯求能治水者，群臣四嶽皆曰鲧可。堯曰：“鲧爲人負命毀族，不可。”四嶽曰：“等之未有賢於鲧者，原帝試之。”於是堯聽四嶽，用鲧治水。九年而水不息，功用不成。於是帝堯乃求人，更得舜。舜登用，攝行天子之政，巡狩。行視鲧之治水無狀，乃殛鲧於羽山以死。天下皆以舜之誅爲是。於是舜舉鲧子禹，而使續鲧之業。

<details>
<summary>譯</summary>

</details>
<details>
<summary>註</summary>

</details>

---

堯崩，帝舜問四嶽曰：“有能成美堯之事者使居官？”皆曰：“伯禹爲司空，可成美堯之功。”舜曰：“嗟，然！”命禹：“女平水土，維是勉之。”禹拜稽首，讓於契、後稷、臯陶。舜曰：“女其往視爾事矣。”

<details>
<summary>譯</summary>

</details>
<details>
<summary>註</summary>

</details>

---
禹爲人敏給克勤；其德不違，其仁可親，其言可信；聲爲律，身爲度，稱以出；亹亹穆穆，爲綱爲紀。

<details>
<summary>譯</summary>

</details>
<details>
<summary>註</summary>

</details>

---
禹乃遂與益、後稷奉帝命，命諸侯百姓興人徒以傅土，行山表木，定高山大川。禹傷先人父鲧功之不成受誅，乃勞身焦思，居外十三年，過家門不敢入。薄衣食，緻孝于鬼神。卑宮室，緻費於溝淢。陸行乘車，水行乘船，泥行乘橇，山行乘暐。左準繩，右規矩，載四時，以開九州，通九道，陂九澤，度九山。令益予衆庶稻，可種卑濕。命後稷予衆庶難得之食。食少，調有馀相給，以均諸侯。禹乃行相地宜所有以貢，及山川之便利。

<details>
<summary>譯</summary>

</details>
<details>
<summary>註</summary>

</details>

---

禹行自冀州始。冀州：既載壺口，治梁及岐。既脩太原，至于嶽陽。覃懷緻功，至於衡漳。其土白壤。賦上上錯，田中中，常、衛既從，大陸既爲。鳥夷皮服。夾右碣石，入于海。

<details>
<summary>譯</summary>

</details>
<details>
<summary>註</summary>

</details>

---

濟、河維沇州：九河既道，雷夏既澤，雍、沮會同，桑土既蠶，於是民得下丘居土。其土黑墳，草繇木條。田中下，賦貞，作十有三年乃同。其貢漆絲，其篚織文。浮於濟、漯，通於河。

<details>
<summary>譯</summary>

</details>
<details>
<summary>註</summary>

</details>

---

海岱維青州：堣夷既略，濰、淄其道。其土白墳，海濱廣潟，厥田斥鹵。田上下，賦中上。厥貢鹽絺，海物維錯，岱畎絲、枲、鉛、松、怪石，萊夷爲牧，其篚酓絲。浮於汶，通於濟。

<details>
<summary>譯</summary>

</details>
<details>
<summary>註</summary>

</details>

---

海岱及淮維徐州：淮、沂其治，蒙、羽其。大野既都，東原厎平。其土赤埴墳，草木漸包。其田上中，賦中中。貢維土五色，羽畎夏狄，峄陽孤桐，泗濱浮磬，淮夷蠙珠臮魚，其篚玄纖缟。浮于淮、泗，通于河。淮海維揚州：彭蠡既都，陽鳥所居。三江既入，震澤緻定。竹箭既布。其草惟夭，其木惟喬，其土塗泥。田下下，賦下上上雜。貢金三品，瑤、琨、竹箭，齒、革、羽、旄，島夷卉服，其篚織貝，其包橘、柚錫貢。均江海，通淮、泗。

<details>
<summary>譯</summary>

</details>
<details>
<summary>註</summary>

</details>

---

荊及衡陽維荊州：江、漢朝宗于海。九江甚中，沱、涔已道，雲土、夢爲治。其土塗泥。田下中，賦上下。貢羽、旄、齒、革，金三品，杶、榦、栝、柏，砺、砥、砮、丹，維箘簬、楛，三國緻貢其名，包匭菁茅，其篚玄纁玑組，九江入賜大龜。浮于江、沱、涔、漢，逾于雒，至于南河。

<details>
<summary>譯</summary>

</details>
<details>
<summary>註</summary>

</details>

---

荊河惟豫州：伊、雒、瀍、澗既入于河，荥播既都，道荷澤，被明都。其土壤，下土墳垆。田中上，賦雜上中。貢漆、絲、絺、纻，其篚纖絮，錫貢磬錯。浮於雒，達於河。

<details>
<summary>譯</summary>

</details>
<details>
<summary>註</summary>

</details>

---

華陽黑水惟梁州：汶、嶓既，沱、涔既道，蔡、蒙旅平，和夷厎績。其土青骊。田下上，賦下中三錯。貢璆、鐵、銀、镂、砮、磬，熊、罴、狐、貍、織皮。西傾因桓是來，浮于潛，逾于沔，入于渭，亂于河。

<details>
<summary>譯</summary>

</details>
<details>
<summary>註</summary>

</details>

---

黑水西河惟雍州：弱水既西，泾屬渭汭。漆、沮既從，沣水所同。荊、岐已旅，終南、敦物至于鳥鼠。原隰厎績，至于都野。三危既度，三苗大序。其土黃壤。田上上，賦中下。貢璆、琳、琅玕。浮于積石，至于龍門西河，會于渭汭。織皮昆侖、析支、渠搜，西戎即序。

<details>
<summary>譯</summary>

</details>
<details>
<summary>註</summary>

</details>

---

道九山：汧及岐至于荊山，逾于河；壺口、雷首至于太嶽；砥柱、析城至于王屋；太行、常山至于碣石，入于海；西傾、硃圉、鳥鼠至于太華；熊耳、外方、桐柏至于負尾；道嶓冢，至于荊山；内方至于大别；汶山之陽至衡山，過九江，至于敷淺原。

<details>
<summary>譯</summary>

</details>
<details>
<summary>註</summary>

</details>

---

道九川：弱水至於合黎，馀波入于流沙。道黑水，至于三危，入于南海。道河積石，至于龍門，南至華陰，東至砥柱，又東至于盟津，東過雒汭，至于大邳，北過降水，至于大陸，北播爲九河，同爲逆河，入于海。嶓冢道瀁，東流爲漢，又東爲蒼浪之水，過三澨，入于大别，南入于江，東彙澤爲彭蠡，東爲北江，入于海。汶山道江，東别爲沱，又東至于醴，過九江，至于東陵，東迤北會于彙，東爲中江，入于梅。道沇水，東爲濟，入于河，泆爲荥，東出陶丘北，又東至于荷，又東北會于汶，又東北入于海。道淮自桐柏，東會于泗、沂，東入于海。道渭自鳥鼠同穴，東會于沣，又東北至于泾，東過漆、沮，入于河。道雒自熊耳，東北會于澗、瀍，又東會于伊，東北入于河。

<details>
<summary>譯</summary>

</details>
<details>
<summary>註</summary>

</details>

---

於是九州攸同，四奧既居，九山旅，九川滌原，九澤既陂，四海會同。六府甚脩，衆土交正，緻慎财賦，鹹則三壤成賦。中國賜土姓：“祗台德先，不距朕行。”

<details>
<summary>譯</summary>

</details>
<details>
<summary>註</summary>

</details>

---

令天子之國以外五百裏甸服：百裏賦納裛，二百裏納铚，三百裏納稭服，四百裏粟，五百裏米。甸服外五百裏侯服：百裏采，二百裏任國，三百裏諸侯。侯服外五百裏綏服：三百裏揆文教，二百裏奮武衛。綏服外五百裏要服：三百裏夷，二百裏蔡。要服外五百裏荒服：三百裏蠻，二百裏流。

<details>
<summary>譯</summary>

</details>
<details>
<summary>註</summary>

</details>

---

東漸于海，西被于流沙，朔、南暨：聲教訖于四海。於是帝錫禹玄圭，以告成功于天下。天下於是太平治。

<details>
<summary>譯</summary>

</details>
<details>
<summary>註</summary>

</details>

---

臯陶作士以理民。帝舜朝，禹、伯夷、臯陶相與語帝前。臯陶述其謀曰：“信其道德，謀明輔和。”禹曰：“然，如何？”臯陶曰：“於！慎其身脩，思長，敦序九族，衆明高翼，近可遠在已。”禹拜美言，曰：“然。”臯陶曰：“於！在知人，在安民。”禹曰：“籲！皆若是，惟帝其難之。知人則智，能官人；能安民則惠，黎民懷之。能知能惠，何憂乎驩兜，何遷乎有苗，何畏乎巧言善色佞人？”臯陶曰：“然，於！亦行有九德，亦言其有德。”乃言曰：“始事事，寬而栗，柔而立，願而共，治而敬，擾而毅，直而溫，簡而廉，剛而實，彊而義，章其有常，吉哉。日宣三德，蚤夜翊明有家。日嚴振敬六德，亮采有國。翕受普施，九德鹹事，俊乂在官，百吏肅謹。毋教邪淫奇謀。非其人居其官，是謂亂天事。天讨有罪，五刑五用哉。吾言厎可行乎？”禹曰：“女言緻可績行。”臯陶曰：“餘未有知，思贊道哉。”

<details>
<summary>譯</summary>

</details>
<details>
<summary>註</summary>

</details>

---

帝舜謂禹曰：“女亦昌言。”禹拜曰；“於，予何言！予思日孳孳。”臯陶難禹曰：“何謂孳孳？”禹曰：“鴻水滔天，浩浩懷山襄陵，下民皆服於水。予陸行乘車，水行乘舟，泥行乘橇，山行乘暐，行山木。與益予衆庶稻鮮食。以決九川緻四海，浚畎澮緻之川。與稷予衆庶難得之食。食少，調有馀補不足，徙居。衆民乃定，萬國爲治。”臯陶曰：“然，此而美也。”

<details>
<summary>譯</summary>

</details>
<details>
<summary>註</summary>

</details>

---

禹曰：“於，帝！慎乃在位，安爾止。輔德，天下大應。清意以昭待上帝命，天其重命用休。”帝曰：“籲，臣哉，臣哉！臣作朕股肱耳目。予欲左右有民，女輔之。餘欲觀古人之象。日月星辰，作文繡服色，女明之。予欲聞六律五聲八音，來始滑，以出入五言，女聽。予即辟，女匡拂予。女無面谀。退而謗予。敬四輔臣。諸衆讒嬖臣，君德誠施皆清矣。”禹曰：“然。帝即不時，布同善惡則毋功。”

<details>
<summary>譯</summary>

</details>
<details>
<summary>註</summary>

</details>

---

帝曰：“毋若丹硃傲，維慢遊是好，毋水行舟，朋淫于家，用絕其世。予不能順是。”禹曰：“予娶塗山，癸甲，生啓予不子，以故能成水土功。輔成五服，至于五千裏，州十二師，外薄四海，鹹建五長，各道有功。苗頑不即功，帝其念哉。”帝曰：“道吾德，乃女功序之也。”臯陶於是敬禹之德，令民皆則禹。不如言，刑從之。舜德大明。

<details>
<summary>譯</summary>

</details>
<details>
<summary>註</summary>

</details>

---

於是夔行樂，祖考至，群後相讓，鳥獸翔舞，箫韶九成，鳳皇來儀，百獸率舞，百官信諧。帝用此作歌曰：“陟天之命，維時維幾。”乃歌曰：“股肱喜哉，元首起哉，百工熙哉！”臯陶拜手稽首揚言曰：“念哉，率爲興事，慎乃憲，敬哉！”乃更爲歌曰：“元首明哉，股肱良哉，庶事康哉！”又歌曰：“元首叢脞哉，股肱惰哉，萬事堕哉！”帝拜曰：“然，往欽哉！”於是天下皆宗禹之明度數聲樂，爲山川神主。

<details>
<summary>譯</summary>

</details>
<details>
<summary>註</summary>

</details>

---

帝舜薦禹於天，爲嗣。十七年而帝舜崩。三年喪畢，禹辭辟舜之子商均於陽城。天下諸侯皆去商均而朝禹。禹於是遂即天子位，南面朝天下，國号曰夏後，姓姒氏。

<details>
<summary>譯</summary>

</details>
<details>
<summary>註</summary>

</details>

---

帝禹立而舉臯陶薦之，且授政焉，而臯陶卒。封臯陶之後於英、六，或在許。而後舉益，任之政。

<details>
<summary>譯</summary>

</details>
<details>
<summary>註</summary>

</details>

---

十年，帝禹東巡狩，至于會稽而崩。以天下授益。三年之喪畢，益讓帝禹之子啓，而辟居箕山之陽。禹子啓賢，天下屬意焉。及禹崩，雖授益，益之佐禹日淺，天下未洽。故諸侯皆去益而朝啓，曰“吾君帝禹之子也”。於是啓遂即天子之位，是爲夏後帝啓。

<details>
<summary>譯</summary>

</details>
<details>
<summary>註</summary>

</details>

---

夏後帝啓，禹之子，其母塗山氏之女也。

<details>
<summary>譯</summary>

</details>
<details>
<summary>註</summary>

</details>

---

有扈氏不服，啓伐之，大戰於甘。将戰，作甘誓，乃召六卿申之。啓曰：“嗟！六事之人，予誓告女：有扈氏威侮五行，怠棄三正，天用剿絕其命。今予維共行天之罰。左不攻于左，右不攻于右，女不共命。禦非其馬之政，女不共命。用命，賞于祖；不用命，僇于社，予則帑僇女。”遂滅有扈氏。天下鹹朝。

<details>
<summary>譯</summary>

</details>
<details>
<summary>註</summary>

</details>

---

夏後帝啓崩，子帝太康立。帝太康失國，昆弟五人，須于洛汭，作五子之歌。

<details>
<summary>譯</summary>

</details>
<details>
<summary>註</summary>

</details>

---

太康崩，弟中康立，是爲帝中康。帝中康時，羲、和湎淫，廢時亂日。胤往征之，作胤征。

<details>
<summary>譯</summary>

</details>
<details>
<summary>註</summary>

</details>

---
　
中康崩，子帝相立。帝相崩，子帝少康立。帝少康崩，子帝予立。帝予崩，子帝槐立。帝槐崩，子帝芒立。帝芒崩，子帝洩立。帝洩崩，子帝不降立。帝不降崩，弟帝扃立。帝扃崩，子帝廑立。帝廑崩，立帝不降之子孔甲，是爲帝孔甲。帝孔甲立，好方鬼神，事淫亂。夏後氏德衰，諸侯畔之。天降龍二，有雌雄，孔甲不能食，未得豢龍氏。陶唐既衰，其後有劉累，學擾龍于豢龍氏，以事孔甲。孔甲賜之姓曰禦龍氏，受豕韋之後。龍一雌死，以食夏後。夏後使求，懼而遷去。

<details>
<summary>譯</summary>

</details>
<details>
<summary>註</summary>

</details>

---

孔甲崩，子帝臯立。帝臯崩，子帝發立。帝發崩，子帝履癸立，是爲桀。帝桀之時，自孔甲以來而諸侯多畔夏，桀不務德而武傷百姓，百姓弗堪。乃召湯而囚之夏台，已而釋之。湯修德，諸侯皆歸湯，湯遂率兵以伐夏桀。桀走鳴條，遂放而死。桀謂人曰：“吾悔不遂殺湯於夏台，使至此。”湯乃踐天子位，代夏朝天下。湯封夏之後，至周封於杞也。

<details>
<summary>譯</summary>

</details>
<details>
<summary>註</summary>

</details>

---

太史公曰：禹爲姒姓，其後分封，用國爲姓，故有夏後氏、有扈氏、有男氏、斟尋氏、彤城氏、襃氏、費氏、杞氏、缯氏、辛氏、冥氏、斟戈氏。孔子正夏時，學者多傳夏小正雲。自虞、夏時，貢賦備矣。或言禹會諸侯江南，計功而崩，因葬焉，命曰會稽。會稽者，會計也。

<details>
<summary>譯</summary>

</details>
<details>
<summary>註</summary>

</details>

---

堯遭鴻水，黎人阻饑。禹勤溝洫，手足胼胝。言乘四載，動履四時。娶妻有日，過門不私。九土既理，玄圭錫茲。帝啓嗣立，有扈違命。五子作歌，太康失政。羿浞斯侮，夏室不競。降于孔甲，擾龍乖性。嗟彼鳴條，其終不令！

<details>
<summary>譯</summary>

</details>
<details>
<summary>註</summary>

</details>

---

[返回首页](./README.md) [上一章](./1-五帝本紀.md) [下一章](./3_殷本紀.md)
