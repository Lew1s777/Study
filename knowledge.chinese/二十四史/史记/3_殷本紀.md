# 卷三·殷本紀第三

---

殷契，母曰簡狄，有娀氏之女，爲帝喾次妃。三人行浴，見玄鳥堕其卵，簡狄取吞之，因孕生契。契長而佐禹治水有功。帝舜乃命契曰：“百姓不親，五品不訓，汝爲司徒而敬敷五教，五教在寬。”封于商，賜姓子氏。契興於唐、虞、大禹之際，功業著於百姓，百姓以平。

<details>
<summary>譯</summary>

</details>
<details>
<summary>註</summary>

</details>

---

契卒，子昭明立。昭明卒，子相土立。相土卒，子昌若立。昌若卒，子曹圉立。曹圉卒，子冥立。冥卒，子振立。振卒，子微立。微卒，子報丁立。報丁卒，子報乙立。報乙卒，子報丙立。報丙卒，子主壬立。主壬卒，子主癸立。主癸卒，子天乙立，是爲成湯。

<details>
<summary>譯</summary>

</details>
<details>
<summary>註</summary>

</details>

---

成湯，自契至湯八遷。湯始居亳，從先王居，作帝诰。

<details>
<summary>譯</summary>

</details>
<details>
<summary>註</summary>

</details>

---

湯征諸侯。葛伯不祀，湯始伐之。湯曰：“予有言：人視水見形，視民知治不。”伊尹曰：“明哉！言能聽，道乃進。君國子民，爲善者皆在王官。勉哉，勉哉！”湯曰：“汝不能敬命，予大罰殛之，無有攸赦。”作湯征。

<details>
<summary>譯</summary>

</details>
<details>
<summary>註</summary>

</details>

---

伊尹名阿衡。阿衡欲奸湯而無由，乃爲有莘氏媵臣，負鼎俎，以滋味說湯，緻于王道。或曰，伊尹處士，湯使人聘迎之，五反然後肯往從湯，言素王及九主之事。湯舉任以國政。伊尹去湯適夏。既醜有夏，複歸于亳。入自北門，遇女鸠、女房，作女鸠女房。

<details>
<summary>譯</summary>

</details>
<details>
<summary>註</summary>

</details>

---

湯出，見野張網四面，祝曰：“自天下四方皆入吾網。”湯曰：“嘻，盡之矣！”乃去其三面，祝曰：“欲左，左。欲右，右。不用命，乃入吾網。”諸侯聞之，曰：“湯德至矣，及禽獸。”

<details>
<summary>譯</summary>

</details>
<details>
<summary>註</summary>

</details>

---

當是時，夏桀爲虐政淫荒，而諸侯昆吾氏爲亂。湯乃興師率諸侯，伊尹從湯，湯自把钺以伐昆吾，遂伐桀。湯曰：“格女衆庶，來，女悉聽朕言。匪台小子敢行舉亂，有夏多罪，予維聞女衆言，夏氏有罪。予畏上帝，不敢不正。今夏多罪，天命殛之。今女有衆，女曰‘我君不恤我衆，舍我啬事而割政’。女其曰‘有罪，其柰何’？夏王率止衆力，率奪夏國。有衆率怠不和，曰‘是日何時喪？予與女皆亡’！夏德若茲，今朕必往。爾尚及予一人緻天之罰，予其大理女。女毋不信，朕不食言。女不從誓言，予則帑僇女，無有攸赦。”以告令師，作湯誓。於是湯曰“吾甚武”，号曰武王。

<details>
<summary>譯</summary>

</details>
<details>
<summary>註</summary>

</details>

---

桀敗於有娀之虛，桀饹於鳴條，夏師敗績。湯遂伐三飐，俘厥寶玉，義伯、仲伯作典寶。湯既勝夏，欲遷其社，不可，作夏社。伊尹報。於是諸侯畢服，湯乃踐天子位，平定海内。

<details>
<summary>譯</summary>

</details>
<details>
<summary>註</summary>

</details>

---

湯歸至于泰卷陶，中纻作诰。既绌夏命，還亳，作湯诰：“維三月，王自至於東郊。告諸侯群後：‘毋不有功於民，勤力乃事。予乃大罰殛女，毋予怨。’曰：‘古禹、臯陶久勞于外，其有功乎民，民乃有安。東爲江，北爲濟，西爲河，南爲淮，四渎已修，萬民乃有居。後稷降播，農殖百穀。三公鹹有功于民，故後有立。昔蚩尤與其大夫作亂百姓，帝乃弗予，有狀。先王言不可不勉。’曰：‘不道，毋之在國，女毋我怨。’”以令諸侯。伊尹作鹹有一德，咎單作明居。

<details>
<summary>譯</summary>

</details>
<details>
<summary>註</summary>

</details>

---

湯乃改正朔，易服色，上白，朝會以晝。

<details>
<summary>譯</summary>

</details>
<details>
<summary>註</summary>

</details>

---

湯崩，太子太丁未立而卒，於是乃立太丁之弟外丙，是爲帝外丙。帝外丙即位三年，崩，立外丙之弟中壬，是爲帝中壬。帝中壬即位四年，崩，伊尹乃立太丁之子太甲。太甲，成湯適長孫也，是爲帝太甲。帝太甲元年，伊尹作伊訓，作肆命，作徂後。

<details>
<summary>譯</summary>

</details>
<details>
<summary>註</summary>

</details>

---

帝太甲既立三年，不明，暴虐，不遵湯法，亂德，於是伊尹放之於桐宮。三年，伊尹攝行政當國，以朝諸侯。

<details>
<summary>譯</summary>

</details>
<details>
<summary>註</summary>

</details>

---

帝太甲居桐宮三年，悔過自責，反善，於是伊尹乃迎帝太甲而授之政。帝太甲修德，諸侯鹹歸殷，百姓以甯。伊尹嘉之，乃作太甲訓三篇，襃帝太甲，稱太宗。

<details>
<summary>譯</summary>

</details>
<details>
<summary>註</summary>

</details>

---

太宗崩，子沃丁立。帝沃丁之時，伊尹卒。既葬伊尹於亳，咎單遂訓伊尹事，作沃丁。

<details>
<summary>譯</summary>

</details>
<details>
<summary>註</summary>

</details>

---　　

沃丁崩，弟太庚立，是爲帝太庚。帝太庚崩，子帝小甲立。帝小甲崩，弟雍己立，是爲帝雍己。殷道衰，諸侯或不至。

<details>
<summary>譯</summary>

</details>
<details>
<summary>註</summary>

</details>

---

帝雍己崩，弟太戊立，是爲帝太戊。帝太戊立伊陟爲相。亳有祥桑穀共生於朝，一暮大拱。帝太戊懼，問伊陟。伊陟曰：“臣聞妖不勝德，帝之政其有阙與？帝其修德。”太戊從之，而祥桑枯死而去。伊陟贊言于巫鹹。巫鹹治王家有成，作鹹艾，作太戊。帝太戊贊伊陟于廟，言弗臣，伊陟讓，作原命。殷複興，諸侯歸之，故稱中宗。

<details>
<summary>譯</summary>

</details>
<details>
<summary>註</summary>

</details>

---

中宗崩，子帝中丁立。帝中丁遷于隞。河亶甲居相。祖乙遷于邢。帝中丁崩，弟外壬立，是爲帝外壬。仲丁書阙不具。帝外壬崩，弟河亶甲立，是爲帝河亶甲。河亶甲時，殷複衰。

<details>
<summary>譯</summary>

</details>
<details>
<summary>註</summary>

</details>

---

河亶甲崩，子帝祖乙立。帝祖乙立，殷複興。巫賢任職。

<details>
<summary>譯</summary>

</details>
<details>
<summary>註</summary>

</details>

---
　　
祖乙崩，子帝祖辛立。帝祖辛崩，弟沃甲立，是爲帝沃甲。帝沃甲崩，立沃甲兄祖辛之子祖丁，是爲帝祖丁。帝祖丁崩，立弟沃甲之子南庚，是爲帝南庚。帝南庚崩，立帝祖丁之子陽甲，是爲帝陽甲。帝陽甲之時，殷衰。

<details>
<summary>譯</summary>

</details>
<details>
<summary>註</summary>

</details>

---

自中丁以來，廢適而更立諸弟子，弟子或争相代立，比九世亂，於是諸侯莫朝。

<details>
<summary>譯</summary>

</details>
<details>
<summary>註</summary>

</details>

---

帝陽甲崩，弟盤庚立，是爲帝盤庚。帝盤庚之時，殷已都河北，盤庚渡河南，複居成湯之故居，乃五遷，無定處。殷民咨胥皆怨，不欲徙。盤庚乃告谕諸侯大臣曰：“昔高後成湯與爾之先祖俱定天下，法則可修。舍而弗勉，何以成德！”乃遂涉河南，治亳，行湯之政，然後百姓由甯，殷道複興。諸侯來朝，以其遵成湯之德也。

<details>
<summary>譯</summary>

</details>
<details>
<summary>註</summary>

</details>

---

帝盤庚崩，弟小辛立，是爲帝小辛。帝小辛立，殷複衰。百姓思盤庚，乃作盤庚三篇。帝小辛崩，弟小乙立，是爲帝小乙。

<details>
<summary>譯</summary>

</details>
<details>
<summary>註</summary>

</details>

---

帝小乙崩，子帝武丁立。帝武丁即位，思複興殷，而未得其佐。三年不言，政事決定於冢宰，以觀國風。武丁夜夢得聖人，名曰說。以夢所見視群臣百吏，皆非也。於是乃使百工營求之野，得說於傅險中。是時說爲胥靡，築於傅險。見於武丁，武丁曰是也。得而與之語，果聖人，舉以爲相，殷國大治。故遂以傅險姓之，号曰傅說。

<details>
<summary>譯</summary>

</details>
<details>
<summary>註</summary>

</details>

---

帝武丁祭成湯，明日，有飛雉登鼎耳而呴，武丁懼。祖己曰：“王勿憂，先修政事。”祖己乃訓王曰：“唯天監下典厥義，降年有永有不永，非天夭民，中絕其命。民有不若德，不聽罪，天既附命正厥德，乃曰其奈何。嗚呼！王嗣敬民，罔非天繼，常祀毋禮于棄道。”武丁修政行德，天下鹹驩，殷道複興。

<details>
<summary>譯</summary>

</details>
<details>
<summary>註</summary>

</details>

---

帝武丁崩，子帝祖庚立。祖己嘉武丁之以祥雉爲德，立其廟爲高宗，遂作高宗肜日及訓。

<details>
<summary>譯</summary>

</details>
<details>
<summary>註</summary>

</details>

---

帝祖庚崩，弟祖甲立，是爲帝甲。帝甲淫亂，殷複衰。

<details>
<summary>譯</summary>

</details>
<details>
<summary>註</summary>

</details>

---

帝甲崩，子帝廪辛立。帝廪辛崩，弟庚丁立，是爲帝庚丁。帝庚丁崩，子帝武乙立。殷複去亳，徙河北。

<details>
<summary>譯</summary>

</details>
<details>
<summary>註</summary>

</details>

---

帝武乙無道，爲偶人，謂之天神。與之博，令人爲行。天神不勝，乃僇辱之。爲革囊，盛血，卬而射之，命曰“射天”。武乙獵於河渭之間，暴雷，武乙震死。子帝太丁立。帝太丁崩，子帝乙立。帝乙立，殷益衰。

<details>
<summary>譯</summary>

</details>
<details>
<summary>註</summary>

</details>

----

帝乙長子曰微子啓，啓母賤，不得嗣。少子辛，辛母正後，辛爲嗣。帝乙崩，子辛立，是爲帝辛，天下謂之纣。

<details>
<summary>譯</summary>

</details>
<details>
<summary>註</summary>

</details>

---　

帝纣資辨捷疾，聞見甚敏；材力過人，手格猛獸；知足以距谏，言足以飾非；矜人臣以能，高天下以聲，以爲皆出己之下。好酒淫樂，嬖於婦人。愛妲己，妲己之言是從。於是使師涓作新淫聲，北裏之舞，靡靡之樂。厚賦稅以實鹿台之錢，而盈钜橋之粟。益收狗馬奇物，充仞宮室。益廣沙丘苑台，多取野獸蜚鳥置其中。慢於鬼神。大勣樂戲於沙丘，以酒爲池，縣肉爲林，使男女倮相逐其間，爲長夜之飲。

<details>
<summary>譯</summary>

</details>
<details>
<summary>註</summary>

</details>

---

百姓怨望而諸侯有畔者，於是纣乃重刑辟，有砲格之法。以西伯昌、九侯、鄂侯爲三公。九侯有好女，入之纣。九侯女不憙淫，纣怒，殺之，而醢九侯。鄂侯争之彊，辨之疾，并脯鄂侯。西伯昌聞之，竊歎。崇侯虎知之，以告纣，纣囚西伯羑裏。西伯之臣闳夭之徒，求美女奇物善馬以獻纣，纣乃赦西伯。西伯出而獻洛西之地，以請除砲格之刑。纣乃許之，賜弓矢斧钺，使得征伐，爲西伯。而用費中爲政。費中善谀，好利，殷人弗親。纣又用惡來。惡來善毀讒，諸侯以此益疏。

<details>
<summary>譯</summary>

</details>
<details>
<summary>註</summary>

</details>

---

西伯歸，乃陰修德行善，諸侯多叛纣而往歸西伯。西伯滋大，纣由是稍失權重。王子比幹谏，弗聽。商容賢者，百姓愛之，纣廢之。及西伯伐饑國，滅之，纣之臣祖伊聞之而咎周，恐，奔告纣曰：“天既訖我殷命，假人元龜，無敢知吉，非先王不相我後人，維王淫虐用自絕，故天棄我，不有安食，不虞知天性，不迪率典。今我民罔不欲喪，曰‘天曷不降威，大命胡不至’？今王其柰何？”纣曰：“我生不有命在天乎！”祖伊反，曰：“纣不可谏矣。”西伯既卒，周武王之東伐，至盟津，諸侯叛殷會周者八百。諸侯皆曰：“纣可伐矣。”武王曰：“爾未知天命。”乃複歸。

<details>
<summary>譯</summary>

</details>
<details>
<summary>註</summary>

</details>

---

纣愈淫亂不止。微子數谏不聽，乃與大師、少師謀，遂去。比幹曰：“爲人臣者，不得不以死争。”乃強谏纣。纣怒曰：“吾聞聖人心有七竅。”剖比幹，觀其心。箕子懼，乃詳狂爲奴，纣又囚之。殷之大師、少師乃持其祭樂器奔周。周武王於是遂率諸侯伐纣。纣亦發兵距之牧野。甲子日，纣兵敗。纣走入，登鹿台，衣其寶玉衣，赴火而死。周武王遂斬纣頭，縣之白旗。殺妲己。釋箕子之囚，封比幹之墓，表商容之闾。封纣子武庚、祿父，以續殷祀，令修行盤庚之政。殷民大說。於是周武王爲天子。其後世貶帝号，号爲王。而封殷後爲諸侯，屬周。

<details>
<summary>譯</summary>

</details>
<details>
<summary>註</summary>

</details>

---

周武王崩，武庚與管叔、蔡叔作亂，成王命周公誅之，而立微子於宋，以續殷後焉。

<details>
<summary>譯</summary>

</details>
<details>
<summary>註</summary>

</details>

---

太史公曰：餘以頌次契之事，自成湯以來，采於書詩。契爲子姓，其後分封，以國爲姓，有殷氏、來氏、宋氏、空桐氏、稚氏、北殷氏、目夷氏。孔子曰，殷路車爲善，而色尚白。

<details>
<summary>譯</summary>

</details>
<details>
<summary>註</summary>

</details>

---

簡狄吞乙，是爲殷祖。玄王啓商，伊尹負俎。上開三面，下獻九主。旋師泰卷，繼相臣扈。遷嚣圮耿，不常厥土。武乙無道，禍因射天。帝辛淫亂，拒谏賊賢。九侯見醢，砲格興焉。黃钺斯杖，白旗是懸。哀哉瓊室，殷祀用遷！

<details>
<summary>譯</summary>

</details>
<details>
<summary>註</summary>

</details>

---
[返回首页](./README.md) [上一章](./2_夏本紀.md) [下一章](./4_周本紀.md)
