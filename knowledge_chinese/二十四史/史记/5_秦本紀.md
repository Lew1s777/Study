# 卷五·秦本紀第五
---

秦之先，帝颛顼之苗裔孫曰女脩。女脩織，玄鳥隕卵，女脩吞之，生子大業。大業取少典之子，曰女華。女華生大費，與禹平水土。已成，帝錫玄圭。禹受曰：“非予能成，亦大費爲輔。”帝舜曰：“咨爾費，贊禹功，其賜爾皁遊。爾後嗣将大出。”乃妻之姚姓之玉女。大費拜受，佐舜調馴鳥獸，鳥獸多馴服，是爲柏翳。舜賜姓嬴氏。

<details>
<summary>譯</summary>
</details>
<details>
<summary>註</summary>

</details>

----

大費生子二人：一曰大廉，實鳥俗氏；二曰若木，實費氏。其玄孫曰費昌，子孫或在中國，或在夷狄。費昌當夏桀之時，去夏歸商，爲湯禦，以敗桀於鳴條。大廉玄孫曰孟戲、中衍，鳥身人言。帝太戊聞而蔔之使禦，吉，遂緻使禦而妻之。自太戊以下，中衍之後，遂世有功，以佐殷國，故嬴姓多顯，遂爲諸侯。

<details>
<summary>譯</summary>
</details>
<details>
<summary>註</summary>

</details>

---

其玄孫曰中潏，在西戎，保西垂。生蜚廉。蜚廉生惡來。惡來有力，蜚廉善走，父子俱以材力事殷纣。周武王之伐纣，并殺惡來。是時蜚廉爲纣石北方，還，無所報，爲壇霍太山而報，得石棺，銘曰“帝令處父不與殷亂，賜爾石棺以華氏”。死，遂葬於霍太山。蜚廉複有子曰季勝。季勝生孟增。孟增幸於周成王，是爲宅臯狼。臯狼生衡父，衡父生造父。造父以善禦幸於周缪王，得骥、溫骊、骅緌、騄耳之驷，西巡狩，樂而忘歸。徐偃王作亂，造父爲缪王禦，長驅歸周，一日千裏以救亂。缪王以趙城封造父，造父族由此爲趙氏。自蜚廉生季勝已下五世至造父，别居趙。趙衰其後也。惡來革者，蜚廉子也，蚤死。有非子居犬丘，好馬及畜，善養息之。犬丘人言之周孝王，孝王召使主馬于汧渭之間，馬大蕃息。孝王欲以爲大駱適嗣。申侯之女爲大駱妻，生子成爲適。申侯乃言孝王曰：“昔我先郦山之女，爲戎胥軒妻，生中潏，以親故歸周，保西垂，西垂以其故和睦。今我複與大駱妻，生適子成。申駱重婚，西戎皆服，所以爲王。王其圖之。”於是孝王曰：“昔伯翳爲舜主畜，畜多息，故有土，賜姓嬴。今其後世亦爲朕息馬，朕其分土爲附庸。”邑之秦，使複續嬴氏祀，号曰秦嬴。亦不廢申侯之女子爲駱適者，以和西戎。

<details>
<summary>譯</summary>
</details>
<details>
<summary>註</summary>

</details>

---

秦嬴生秦侯。秦侯立十年，卒。生公伯。公伯立三年，卒。生秦仲。

<details>
<summary>譯</summary>
</details>
<details>
<summary>註</summary>

</details>

---

秦仲立三年，周厲王無道，諸侯或叛之。西戎反王室，滅犬丘大駱之族。周宣王即位，乃以秦仲爲大夫，誅西戎。西戎殺秦仲。秦仲立二十三年，死於戎。有子五人，其長者曰莊公。周宣王乃召莊公昆弟五人，與兵七千人，使伐西戎，破之。於是複予秦仲後，及其先大駱地犬丘并有之，爲西垂大夫。

<details>
<summary>譯</summary>
</details>
<details>
<summary>註</summary>

</details>

---

莊公居其故西犬丘，生子三人，其長男世父。世父曰：“戎殺我大父仲，我非殺戎王則不敢入邑。”遂将擊戎，讓其弟襄公。襄公爲太子。莊公立四十四年，卒，太子襄公代立。襄公元年，以女弟缪嬴爲豐王妻。襄公二年，戎圍犬丘，世父擊之，爲戎人所虜。歲馀，複歸世父。七年春，周幽王用襃姒廢太子，立襃姒子爲適，數欺諸侯，諸侯叛之。西戎犬戎與申侯伐周，殺幽王郦山下。而秦襄公将兵救周，戰甚力，有功。周避犬戎難，東徙雒邑，襄公以兵送周平王。平王封襄公爲諸侯，賜之岐以西之地。曰：“戎無道，侵奪我岐、豐之地，秦能攻逐戎，即有其地。”與誓，封爵之。襄公於是始國，與諸侯通使聘享之禮，乃用緌駒、黃牛、羝羊各三，祠上帝西畤。十二年，伐戎而至岐，卒。生文公。

<details>
<summary>譯</summary>
</details>
<details>
<summary>註</summary>

</details>

---

文公元年，居西垂宮。三年，文公以兵七百人東獵。四年，至汧渭之會。曰：“昔周邑我先秦嬴於此，後卒獲爲諸侯。”乃蔔居之，占曰吉，即營邑之。十年，初爲鄜畤，用三牢。十三年，初有史以紀事，民多化者。十六年，文公以兵伐戎，戎敗走。於是文公遂收周馀民有之，地至岐，岐以東獻之周。十九年，得陳寶。二十年，法初有三族之罪。二十七年，伐南山大梓，豐大特。四十八年，文公太子卒，賜谥爲竫公。竫爲太子，是文公孫也。五十年，文公卒，葬西山。竫公子立，是爲甯公。

<details>
<summary>譯</summary>
</details>
<details>
<summary>註</summary>

</details>

---

甯公二年，公徙居平陽。遣兵伐蕩社。三年，與亳戰，亳王奔戎，遂滅蕩社。四年，魯公子翚弑其君隐公。十二年，伐蕩氏，取之。甯公生十歲立，立十二年卒，葬西山。生子三人，長男武公爲太子。武公弟德公，同母魯姬子。生出子。甯公卒，大庶長弗忌、威壘、三父廢太子而立出子爲君。出子六年，三父等複共令人賊殺出子。出子生五歲立，立六年卒。三父等乃複立故太子武公。

<details>
<summary>譯</summary>
</details>
<details>
<summary>註</summary>

</details>

---

武公元年，伐彭戲氏，至于華山下，居平陽封宮。三年，誅三父等而夷三族，以其殺出子也。鄭高渠眯殺其君昭公。十年，伐邽、冀戎，初縣之。十一年，初縣杜、鄭。滅小虢。

<details>
<summary>譯</summary>
</details>
<details>
<summary>註</summary>

</details>

---

十三年，齊人管至父、連稱等殺其君襄公而立公孫無知。晉滅霍、魏、耿。齊雍廪殺無知、管至父等而立齊桓公。齊、晉爲彊國。

<details>
<summary>譯</summary>
</details>
<details>
<summary>註</summary>

</details>

---

十九年，晉曲沃始爲晉侯。齊桓公伯於鄄。

<details>
<summary>譯</summary>
</details>
<details>
<summary>註</summary>

</details>

---

二十年，武公卒，葬雍平陽。初以人從死，從死者六十六人。有子一人，名曰白，白不立，封平陽。立其弟德公。

<details>
<summary>譯</summary>
</details>
<details>
<summary>註</summary>

</details>

---

德公元年，初居雍城大鄭宮。以犧三百牢祠鄜畤。蔔居雍。後子孫飲馬於河。梁伯、芮伯來朝。二年，初伏，以狗禦蠱。德公生三十三歲而立，立二年卒。生子三人：長子宣公，中子成公，少子穆公。長子宣公立。

<details>
<summary>譯</summary>
</details>
<details>
<summary>註</summary>

</details>

---

宣公元年，衛、燕伐周，出惠王，立王子穨。三年，鄭伯、虢叔殺子穨而入惠王。四年，作密畤。與晉戰河陽，勝之。十二年，宣公卒。生子九人，莫立，立其弟成公。

<details>
<summary>譯</summary>
</details>
<details>
<summary>註</summary>

</details>

---

成公元年，梁伯、芮伯來朝。齊桓公伐山戎，次于孤竹。

<details>
<summary>譯</summary>
</details>
<details>
<summary>註</summary>

</details>

---

成公立四年卒。子七人，莫立，立其弟缪公。

<details>
<summary>譯</summary>
</details>
<details>
<summary>註</summary>

</details>

---

缪公任好元年，自将伐茅津，勝之。四年，迎婦於晉，晉太子申生姊也。其歲，齊桓公伐楚，至邵陵。

<details>
<summary>譯</summary>
</details>
<details>
<summary>註</summary>

</details>

---

五年，晉獻公滅虞、虢，虜虞君與其大夫百裏傒，以璧馬賂於虞故也。既虜百裏傒，以爲秦缪公夫人媵於秦。百裏傒亡秦走宛，楚鄙人執之。缪公聞百裏傒賢，欲重贖之，恐楚人不與，乃使人謂楚曰：“吾媵臣百裏傒在焉，請以五羖羊皮贖之。”。楚人遂許與之。當是時，百裏傒年已七十馀。缪公釋其囚，與語國事。謝曰：“臣亡國之臣，何足問！”缪公曰：“虞君不用子，故亡，非子罪也。”固問，語三日，缪公大說，授之國政，号曰五羖大夫。百裏傒讓曰：“臣不及臣友蹇叔，蹇叔賢而世莫知。臣常遊困於齊而乞食綍人，蹇叔收臣。臣因而欲事齊君無知，臣，臣得脫齊難，遂之周。周王子穨好牛，臣以養牛幹之。及穨欲用臣，蹇叔止蹇叔止臣，臣去，得不誅。事虞君，蹇叔止臣。臣知虞君不用臣，臣誠私利祿爵，且留。再用其言，得脫，一不用，及虞君難：是以知其賢。”於是缪公使人厚币迎蹇叔，以爲上大夫。

<details>
<summary>譯</summary>
</details>
<details>
<summary>註</summary>

</details>

---

秋，缪公自将伐晉，戰於河曲。晉骊姬作亂，太子申生死新城，重耳、夷吾出饹。

<details>
<summary>譯</summary>
</details>
<details>
<summary>註</summary>

</details>

---

九年，齊桓公會諸侯於葵丘。

<details>
<summary>譯</summary>
</details>
<details>
<summary>註</summary>

</details>

---

晉獻公卒。立骊姬子奚齊，其臣裏克殺奚齊。荀息立卓子，克又殺卓子及荀息。夷吾使人請秦，求入晉。於是缪公許之，使百裏傒将兵送夷吾。夷吾謂曰：“誠得立，請割晉之河西八城與秦。”及至，已立，而使丕鄭謝秦，背約不與河西城，而殺裏克。丕鄭聞之，恐，因與缪公謀曰：“晉人不欲夷吾，實欲重耳。今背秦約而殺裏克，皆呂甥、郤芮之計也。原君以利急召呂、郤，呂、郤至，則更入重耳便。”缪公許之，使人與丕鄭歸，召呂、郤。呂、郤等疑丕鄭有間，乃言夷吾殺丕鄭。丕鄭子丕豹奔秦，說缪公曰：“晉君無道，百姓不親，可伐也。”缪公曰：“百姓苟不便，何故能誅其大臣？能誅其大臣，此其調也。”不聽，而陰用豹。

<details>
<summary>譯</summary>
</details>
<details>
<summary>註</summary>

</details>

---

十二年，齊管仲、隰朋死。

<details>
<summary>譯</summary>
</details>
<details>
<summary>註</summary>

</details>

---

晉旱，來請粟。丕豹說缪公勿與，因其饑而伐之。缪公問公孫支，支曰：“饑穰更事耳，不可不與。”問百裏傒，傒曰：“夷吾得罪於君，其百姓何罪？”於是用百裏傒、公孫支言，卒與之粟。以船漕車轉，自雍相望至绛。

<details>
<summary>譯</summary>
</details>
<details>
<summary>註</summary>

</details>

---

十四年，秦饑，請粟於晉。晉君謀之群臣。虢射曰：“因其饑伐之，可有大功。”晉君從之。十五年，興兵将攻秦。缪公發兵，使丕豹将，自往擊之。九月壬戌，與晉惠公夷吾合戰於韓地。晉君棄其軍，與秦争利，還而馬。

<details>
<summary>譯</summary>
</details>
<details>
<summary>註</summary>

</details>

---

缪公與麾下馳追之，不能得晉君，反爲晉軍所圍。晉擊缪公，缪公傷。於是岐下食善馬者三百人馳冒晉軍，晉軍解圍，遂脫缪公而反生得晉君。初，缪公亡善馬，岐下野人共得而食之者三百馀人，吏逐得，欲法之。缪公曰：“君子不以畜産害人。吾聞食善馬肉不飲酒，傷人。”乃皆賜酒而赦之。三百人者聞秦擊晉，皆求從，從而見缪公窘，亦皆推鋒争死，以報食馬之德。於是缪公虜晉君以歸，令於國，齊宿，吾将以晉君祠上帝。周天子聞之，曰“晉我同姓”，爲請晉君。夷吾姊亦爲缪公夫人，夫人聞之，乃衰绖跣，曰：“妾兄弟不能相救，以辱君命。”缪公曰：“我得晉君以爲功，今天子爲請，夫人是憂。”乃與晉君盟，許歸之，更舍上舍，而饋之七牢。十一月，歸晉君夷吾，夷吾獻其河西地，使太子圉爲質於秦。秦妻子圉以宗女。是時秦地東至河。

<details>
<summary>譯</summary>
</details>
<details>
<summary>註</summary>

</details>

---

十八年，齊桓公卒。二十年，秦滅梁、芮。

<details>
<summary>譯</summary>
</details>
<details>
<summary>註</summary>

</details>

---

二十二年，晉公子圉聞晉君病，曰：“梁，我母家也，而秦滅之。我兄弟多，即君百歲後，秦必留我，而晉輕，亦更立他子。”子圉乃亡歸晉。二十三年，晉惠公卒，子圉立爲君。秦怨圉亡去，乃迎晉公子重耳於楚，而妻以故子圉妻。重耳初謝，後乃受。缪公益禮厚遇之。二十四年春，秦使人告晉大臣，欲入重耳。晉許之，於是使人送重耳。二月，重耳立爲晉君，是爲文公。文公使人殺子圉。子圉是爲懷公。

<details>
<summary>譯</summary>
</details>
<details>
<summary>註</summary>

</details>

---

其秋，周襄王弟帶以翟伐王，王出居鄭。二十五年，周王使人告難於晉、秦。秦缪公将兵助晉文公入襄王，殺王弟帶。二十八年，晉文公敗楚於城濮。三十年，缪公助晉文公圍鄭。鄭使人言缪公曰：“亡鄭厚晉，於晉而得矣，而秦未有利。晉之彊，秦之憂也。”缪公乃罷兵歸。晉亦罷。三十二年冬，晉文公卒。

<details>
<summary>譯</summary>
</details>
<details>
<summary>註</summary>

</details>

---

鄭人有賣鄭於秦曰：“我主其城門，鄭可襲也。”缪公問蹇叔、百裏傒，對曰：“徑數國千裏而襲人，希有得利者。且人賣鄭，庸知我國人不有以我情告鄭者乎？不可。”缪公曰：“子不知也，吾已決矣。”遂發兵，使百裏傒子孟明視，蹇叔子西乞術及白乙丙将兵。行日，百裏傒、蹇叔二人哭之。缪公聞，怒曰：“孤發兵而子沮哭吾軍，何也？”二老曰：“臣非敢沮君軍。軍行，臣子與往；臣老，遲還恐不相見，故哭耳。”二老退，謂其子曰：“汝軍即敗，必於殽厄矣。”三十三年春，秦兵遂東，更晉地，過周北門。周王孫滿曰：“秦師無禮，不敗何待！”兵至滑，鄭販賣賈人弦高，持十二牛将賣之周，見秦兵，恐死虜，因獻其牛，曰：“聞大國将誅鄭，鄭君謹修守禦備，使臣以牛十二勞軍士。”秦三将軍相謂曰：“将襲鄭，鄭今已覺之，往無及已。”滅滑。滑，晉之邊邑也。

<details>
<summary>譯</summary>
</details>
<details>
<summary>註</summary>

</details>

---

當是時，晉文公喪尚未葬。太子襄公怒曰：“秦侮我孤，因喪破我滑。”遂墨衰绖，發兵遮秦兵於殽，擊之，大破秦軍，無一人得脫者。虜秦三将以歸。文公夫人，秦女也，爲秦三囚将請曰：“缪公之怨此三人入於骨髓，原令此三人歸，令我君得自快烹之。”晉君許之，歸秦三将。三将至，缪公素服郊迎，鄉三人哭曰：“孤以不用百裏傒、蹇叔言以辱三子，三子何罪乎？子其悉心雪恥，毋怠。”遂複三人官秩如故，愈益厚之。

<details>
<summary>譯</summary>
</details>
<details>
<summary>註</summary>

</details>

---

三十四年，楚太子商臣弑其父成王代立。

<details>
<summary>譯</summary>
</details>
<details>
<summary>註</summary>

</details>

---

缪公於是複使孟明視等将兵伐晉，戰于彭衙。秦不利，引兵歸。

<details>
<summary>譯</summary>
</details>
<details>
<summary>註</summary>

</details>

---

戎王使由餘於秦。由餘，其先晉人也，亡入戎，能晉言。聞缪公賢，故使由餘觀秦。秦缪公示以宮室、積聚。由餘曰：“使鬼爲之，則勞神矣。使人爲之，亦苦民矣。”缪公怪之，問曰：“中國以詩書禮樂法度爲政，然尚時亂，今戎夷無此，何以爲治，不亦難乎？”由餘笑曰：“此乃中國所以亂也。夫自上聖黃帝作爲禮樂法度，身以先之，僅以小治。及其後世，日以驕淫。阻法度之威，以責督於下，下罷極則以仁義怨望於上，上下交争怨而相篡弑，至於滅宗，皆以此類也。夫戎夷不然。上含淳德以遇其下，下懷忠信以事其上，一國之政猶一身之治，不知所以治，此真聖人之治也。”於是缪公退而問内史廖曰：“孤聞鄰國有聖人，敵國之憂也。今由餘賢，寡人之害，将奈之何？”内史廖曰：“戎王處辟匿，未聞中國之聲。君試遺其女樂，以奪其志；爲由餘請，以疏其間；留而莫遣，以失其期。戎王怪之，必疑由餘。君臣有間，乃可虜也。且戎王好樂，必怠於政。”缪公曰：“善。”因與由餘曲席而坐，傳器而食，問其地形與其兵勢盡虓，而後令内史廖以女樂二八遺戎王。戎王受而說之，終年不還。於是秦乃歸由餘。由餘數谏不聽，缪公又數使人間要由餘，由餘遂去降秦。缪公以客禮禮之，問伐戎之形。

<details>
<summary>譯</summary>
</details>
<details>
<summary>註</summary>

</details>

---

三十六年，缪公複益厚孟明等，使将兵伐晉，渡河焚船，大敗晉人，取王官及鄗，以報殽之役。晉人皆城守不敢出。於是缪公乃自茅津渡河，封殽中屍，爲發喪，哭之三日。乃誓於軍曰：“嗟士卒！聽無譁，餘誓告汝。古之人謀黃發番番，則無所過。”以申思不用蹇叔、百裏傒之謀，故作此誓，令後世以記餘過。君子聞之，皆爲垂涕，曰：“嗟乎！秦缪公之與人周也，卒得孟明之慶。”

<details>
<summary>譯</summary>
</details>
<details>
<summary>註</summary>

</details>

---

三十七年，秦用由餘謀伐戎王，益國十二，開地千裏，遂霸西戎。天子使召公過賀缪公以金鼓。三十九年，缪公卒，葬雍。從死者百七十七人，秦之良臣子輿氏三人名曰奄息、仲行、針虎，亦在從死之中。秦人哀之，爲作歌黃鳥之詩。君子曰：“秦缪公廣地益國，東服彊晉，西霸戎夷，然不爲諸侯盟主，亦宜哉。死而棄民，收其良臣而從死。且先王崩，尚猶遺德垂法，況奪之善人良臣百姓所哀者乎？是以知秦不能複東征也。”缪公子四十人，其太子代立，是爲康公。

<details>
<summary>譯</summary>
</details>
<details>
<summary>註</summary>

</details>

---

康公元年。往歲缪公之卒，晉襄公亦卒；襄公之弟名雍，秦出也，在秦。晉趙盾欲立之，使随會來迎雍，秦以兵送至令狐。晉立襄公子而反擊秦師，秦師敗，随會來奔。二年，秦伐晉，取武城，報令狐之役。四年，晉伐秦，取少梁。六年，秦伐晉，取羁馬。戰於河曲，大敗晉軍。晉人患随會在秦爲亂，乃使魏雠馀詳反，合謀會，詐而得會，會遂歸晉。康公立十二年卒，子共公立。

<details>
<summary>譯</summary>
</details>
<details>
<summary>註</summary>

</details>

---

共公二年，晉趙穿弑其君靈公。三年，楚莊王彊，北兵至雒，問周鼎。共公立五年卒，子桓公立。

<details>
<summary>譯</summary>
</details>
<details>
<summary>註</summary>

</details>

---

桓公三年，晉敗我一将。十年，楚莊王服鄭，北敗晉兵於河上。當是之時，楚霸，爲會盟合諸侯。二十四年，晉厲公初立，與秦桓公夾河而盟。歸而秦倍盟，與翟合謀擊晉。二十六年，晉率諸侯伐秦，秦軍敗走，追至泾而還。桓公立二十七年卒，子景公立。

<details>
<summary>譯</summary>
</details>
<details>
<summary>註</summary>

</details>

---

景公四年，晉栾書弑其君厲公。十五年，救鄭，敗晉兵於栎。是時晉悼公爲盟主。十八年，晉悼公彊，數會諸侯，率以伐秦，敗秦軍。秦軍走，晉兵追之，遂渡泾，至棫林而還。二十七年，景公如晉，與平公盟，已而背之。三十六年，楚公子圍弑其君而自立，是爲靈王。景公母弟後子針有寵，景公母弟富，或谮之，恐誅，乃奔晉，車重千乘。晉平公曰：“後子富如此，何以自亡？”對曰：“秦公無道，畏誅，欲待其後世乃歸。”三十九年，楚靈王彊，會諸侯於申，爲盟主，殺齊慶封。景公立四十年卒，子哀公立。後子複來歸秦。

<details>
<summary>譯</summary>
</details>
<details>
<summary>註</summary>

</details>

---

哀公八年，楚公子棄疾弑靈王而自立，是爲平王。十一年，楚平王來求秦女爲太子建妻。至國，女好而自娶之。十五年，楚平王欲誅建，建亡；伍子胥奔吳。晉公室卑而六卿彊，欲内相攻，是以久秦晉不相攻。三十一年，吳王阖闾與伍子胥伐楚，楚王亡奔随，吳遂入郢。楚大夫申包胥來告急，七日不食，日夜哭泣。於是秦乃發五百乘救楚，敗吳師。吳師歸，楚昭王乃得複入郢。哀公立三十六年卒。太子夷公，夷公蚤死，不得立，立夷公子，是爲惠公。

<details>
<summary>譯</summary>
</details>
<details>
<summary>註</summary>

</details>

---

惠公元年，孔子行魯相事。五年，晉卿中行、範氏反晉，晉使智氏、趙簡子攻之，範、中行氏亡奔齊。惠公立十年卒，子悼公立。

<details>
<summary>譯</summary>
</details>
<details>
<summary>註</summary>

</details>

---

悼公二年，齊臣田乞弑其君孺子，立其兄陽生，是爲悼公。六年，吳敗齊師。齊人弑悼公，立其子簡公。九年，晉定公與吳王夫差盟，争長於黃池，卒先吳。吳彊，陵中國。十二年，齊田常弑簡公，立其弟平公，常相之。十三年，楚滅陳。秦悼公立十四年卒，子厲共公立。孔子以悼公十二年卒。

<details>
<summary>譯</summary>
</details>
<details>
<summary>註</summary>

</details>

---

厲共公二年，蜀人來賂。十六年，巉河旁。以兵二萬伐大荔，取其王城。二十一年，初縣頻陽。晉取武成。二十四年，晉亂，殺智伯，分其國與趙、韓、魏。二十五年，智開與邑人來奔。三十三年，伐義渠，虜其王。三十四年，日食。厲共公卒，子躁公立。躁公二年，南鄭反。十三年，義渠來伐，至渭南。十四年，躁公卒，立其弟懷公。

<details>
<summary>譯</summary>
</details>
<details>
<summary>註</summary>

</details>

---

懷公四年，庶長晁與大臣圍懷公，懷公自殺。懷公太子曰昭子，蚤死，大臣乃立太子昭子之子，是爲靈公。靈公，懷公孫也。

<details>
<summary>譯</summary>
</details>
<details>
<summary>註</summary>

</details>

---

靈公六年，晉城少梁，秦擊之。十三年，城籍姑。靈公卒，子獻公不得立，立靈公季父悼子，是爲簡公。簡公，昭子之弟而懷公子也。

<details>
<summary>譯</summary>
</details>
<details>
<summary>註</summary>

</details>

---

簡公六年，令吏初帶劍。巉洛。城重泉。十六年卒，子惠公立。

<details>
<summary>譯</summary>
</details>
<details>
<summary>註</summary>

</details>

---

惠公十二年，子出子生。十三年，伐蜀，取南鄭。惠公卒，出子立。

<details>
<summary>譯</summary>
</details>
<details>
<summary>註</summary>

</details>

---

出子二年，庶長改迎靈公之子獻公于河西而立之。殺出子及其母，沈之淵旁。秦以往者數易君，君臣乖亂，故晉複彊，奪秦河西地。

<details>
<summary>譯</summary>
</details>
<details>
<summary>註</summary>

</details>

---

獻公元年，止從死。二年，城栎陽。四年正月庚寅，孝公生。十一年，周太史儋見獻公曰：“周故與秦國合而别，别五百歲複合，合十七歲而霸王出。”十六年，桃冬花。十八年，雨金栎陽。二十一年，與晉戰於石門，斬首六萬，天子賀以襜霡。二十三年，與魏晉戰少梁，虜其将公孫痤。二十四年，獻公卒，子孝公立，年已二十一歲矣。

<details>
<summary>譯</summary>
</details>
<details>
<summary>註</summary>

</details>

---

孝公元年，河山以東彊國六，與齊威、楚宣、魏惠、燕悼、韓哀、趙成侯并。淮泗之間小國十馀。楚、魏與秦接界。魏築長城，自鄭濱洛以北，有上郡。楚自漢中，南有巴、黔中。周室微，諸侯力政，争相并。秦僻在雍州，不與中國諸侯之會盟，夷翟遇之。孝公於是布惠，振孤寡，招戰士，明功賞。下令國中曰：“昔我缪公自岐雍之間，修德行武，東平晉亂，以河爲界，西霸戎翟，廣地千裏，天子緻伯，諸侯畢賀，爲後世開業，甚光美。會往者厲、躁、簡公、出子之不甯，國家内憂，未遑外事，三晉攻奪我先君河西地，諸侯卑秦、醜莫大焉。獻公即位，鎮撫邊境，徙治栎陽，且欲東伐，複缪公之故地，脩缪公之政令。寡人思念先君之意，常痛於心。賓客群臣有能出奇計彊秦者，吾且尊官，與之分土。”於是乃出兵東圍陝城，西斬戎之獂王。

<details>
<summary>譯</summary>
</details>
<details>
<summary>註</summary>

</details>

---
　　
衛鞅聞是令下，西入秦，因景監求見孝公。

<details>
<summary>譯</summary>
</details>
<details>
<summary>註</summary>

</details>

---

二年，天子緻胙。

<details>
<summary>譯</summary>
</details>
<details>
<summary>註</summary>

</details>

---

三年，衛鞅說孝公變法修刑，内務耕稼，外勸戰死之賞罰，孝公善之。甘龍、杜摯等弗然，相與争之。卒用鞅法，百姓苦之；居三年，百姓便之。乃拜鞅爲左庶長。其事在商君語中。

<details>
<summary>譯</summary>
</details>
<details>
<summary>註</summary>

</details>

---

七年，與魏惠王會杜平。八年，與魏戰元裏，有功。十年，衛鞅爲大良造，将兵圍魏安邑，降之。十二年，作爲鹹陽，築冀阙，秦徙都之。并諸小鄉聚，集爲大縣，縣一令，四十一縣。爲田開阡陌。東地渡洛。十四年，初爲賦。十九年，天子緻伯。二十年，諸侯畢賀。秦使公子少官率師會諸侯逢澤，朝天子。

<details>
<summary>譯</summary>
</details>
<details>
<summary>註</summary>

</details>

---

二十一年，齊敗魏馬陵。

<details>
<summary>譯</summary>
</details>
<details>
<summary>註</summary>

</details>

---

二十二年，衛鞅擊魏，虜魏公子卬。封鞅爲列侯，号商君。

<details>
<summary>譯</summary>
</details>
<details>
<summary>註</summary>

</details>

---

二十四年，與晉戰雁門，虜其将魏錯。

<details>
<summary>譯</summary>
</details>
<details>
<summary>註</summary>

</details>

---

孝公卒，子惠文君立。是歲，誅衛鞅。鞅之初爲秦施法，法不行，太子犯禁。鞅曰：“法之不行，自於貴戚。君必欲行法，先於太子。太子不可黥，黥其傅師。”於是法大用，秦人治。及孝公卒，太子立，宗室多怨鞅，鞅亡，因以爲反，而卒車裂以徇秦國。

<details>
<summary>譯</summary>
</details>
<details>
<summary>註</summary>

</details>

---
　　
惠文君元年，楚、韓、趙、蜀人來朝。二年，天子賀。三年，王冠。四年，天子緻文武胙。齊、魏爲王。

<details>
<summary>譯</summary>
</details>
<details>
<summary>註</summary>

</details>

---

五年，陰晉人犀首爲大良造。六年，魏納陰晉，陰晉更名甯秦。七年，公子卬與魏戰，虜其将龍賈，斬首八萬。八年，魏納河西地。九年，渡河，取汾陰、皮氏。與魏王會應。圍焦，降之。十年，張儀相秦。魏納上郡十五縣。十一年，縣義渠。歸魏焦、曲沃。義渠君爲臣。更名少梁曰夏陽。十二年，初臘。十三年四月戊午，魏君爲王，韓亦爲王。使張儀伐取陝，出其人與魏。

<details>
<summary>譯</summary>
</details>
<details>
<summary>註</summary>

</details>

---

十四年，更爲元年。二年，張儀與齊、楚大臣會齧桑。三年，韓、魏太子來朝。張儀相魏。五年，王遊至北河。七年，樂池相秦。韓、趙、魏、燕、齊帥匈奴共攻秦。秦使庶長疾與戰修魚，虜其将申差，敗趙公子渴、韓太子奂，斬首八萬二千。八年，張儀複相秦。九年，司馬錯伐蜀，滅之。伐取趙中都、西陽十年，韓太子蒼來質。伐取韓石章。伐敗趙将泥。伐取義渠二十五城。十一年，醿裏疾攻魏焦，降之。敗韓岸門，斬首萬，其将犀首走。公子通封於蜀。燕君讓其臣子之。十二年，王與梁王會臨晉。庶長疾攻趙，虜趙将莊。張儀相楚。十三年，庶長章擊楚於丹陽，虜其将屈匄，斬首八萬；又攻楚漢中，取地六百裏，置漢中郡。楚圍雍氏，秦使庶長疾助韓而東攻齊，到滿助魏攻燕。十四年，伐楚，取召陵。丹、犁臣，蜀相壯殺蜀侯來降。

<details>
<summary>譯</summary>
</details>
<details>
<summary>註</summary>

</details>

---

惠王卒，子武王立。韓、魏、齊、楚、越皆賓從。

<details>
<summary>譯</summary>
</details>
<details>
<summary>註</summary>

</details>

---

武王元年，與魏惠王會臨晉。誅蜀相壯。張儀、魏章皆東出之魏。伐義渠、丹、犁。二年，初置丞相，醿裏疾、甘茂爲左右丞相。張儀死於魏。三年，與韓襄王會臨晉外。南公揭卒，醿裏疾相韓。武王謂甘茂曰：“寡人欲容車通三川，窺周室，死不恨矣。”其秋，使甘茂、庶長封伐宜陽。四年，拔宜陽，斬首六萬。涉河，城武遂。魏太子來朝。武王有力好戲，力士任鄙、烏獲、孟說皆至大官。王與孟說舉鼎，絕膑。八月，武王死。族孟說。武王取魏女爲後，無子。立異母弟，是爲昭襄王。昭襄母楚人，姓琇氏，号宣太後。武王死時，昭襄王爲質於燕，燕人送歸，得立。

<details>
<summary>譯</summary>
</details>
<details>
<summary>註</summary>

</details>

---

昭襄王元年，嚴君疾爲相。甘茂出之魏。二年，彗星見。庶長壯與大臣、諸侯、公子爲逆，皆誅，及惠文後皆不得良死。悼武王後出歸魏。三年，王冠。與楚王會黃棘，與楚上庸。四年，取蒲阪。彗星見。五年，魏王來朝應亭，複與魏蒲阪。六年，蜀侯煇反，司馬錯定蜀。庶長奂伐楚，斬首二萬。泾陽君質於齊。日食，晝晦。七年，拔新城。醿裏子卒。八年，使将軍羋戎攻楚，取新市。齊使章子，魏使公孫喜，韓使暴鸢共攻楚方城，取唐眛。趙破中山，其君亡，竟死齊。魏公子勁、韓公子長爲諸侯。九年，孟嘗君薛文來相秦。奂攻楚，取八城，殺其将景快。十年，楚懷王入朝秦，秦留之。薛文以金受免。樓緩爲丞相。十一年，齊、韓、魏、趙、宋、中山五國共攻秦，至鹽氏而還。秦與韓、魏河北及封陵以和。彗星見。楚懷王走之趙，趙不受，還之秦，即死，歸葬。十二年，樓緩免，穰侯魏厓爲相。予楚粟五萬石。

<details>
<summary>譯</summary>
</details>
<details>
<summary>註</summary>

</details>

---

十三年，向壽伐韓，取武始。左更白起攻新城。五大夫禮出亡奔魏。任鄙爲漢中守。十四年，左更白起攻韓、魏於伊阙，斬首二十四萬，虜公孫喜，拔五城。十五年，大良造白起攻魏，取垣，複予之。攻楚，取宛。十六年，左更錯取轵及鄧。厓免，封公子市宛，公子悝鄧，魏厓陶，爲諸侯。十七年，城陽君入朝，及東周君來朝。秦以垣爲蒲阪、皮氏。王之宜陽。十八年，錯攻垣、河雍，決橋取之。十九年，王爲西帝，齊爲東帝，皆複去之。呂禮來自歸。齊破宋，宋王在魏，死溫。任鄙卒。二十年，王之漢中，又之上郡、北河。二十一年，錯攻魏河内。魏獻安邑，秦出其人，募徙河東賜爵，赦罪人遷之。泾陽君封宛。二十二年，蒙武伐齊。河東爲九縣。與楚王會宛。與趙王會中陽。二十三年，尉斯離與三晉、燕伐齊，破之濟西。王與魏王會宜陽，與韓王會新城。二十四年，與楚王會鄢，又會穰。秦取魏安城，至大梁，燕、趙救之，秦軍去。魏厓免相。二十五年，拔趙二城。與韓王會新城，與魏王會新明邑。二十六年，赦罪人遷之穰。侯厓複相。二十七年，錯攻楚。赦罪人遷之南陽。白起攻趙，取代光狼城。又使司馬錯發隴西，因蜀攻楚黔中，拔之。二十八年，大良造白起攻楚，取鄢、鄧，赦罪人遷之。二十九年，大良造白起攻楚，取郢爲南郡，楚王走。周君來。王與楚王會襄陵。白起爲武安君。三十年，蜀守若伐楚，取巫郡，及江南爲黔中郡。三十一年，白起伐魏，取兩城。楚人反我江南。三十二年，相穰侯攻魏，至大梁，破暴鸢，斬首四萬，鸢走，魏入三縣請和。三十三年，客卿胡攻魏卷、蔡陽、長社，取之。擊芒卯華陽，破之，斬首十五萬。魏入南陽以和。三十四年，秦與魏、韓上庸地爲一郡，南陽免臣遷居之。三十五年，佐韓、魏、楚伐燕。初置南陽郡。三十六年，客卿竈攻齊，取剛、壽，予穰侯。三十八年，中更胡攻趙阏與，不能取。四十年，悼太子死魏，歸葬芷陽。四十一年夏，攻魏，取邢丘、懷。四十二年，安國君爲太子。十月，宣太後薨，葬芷陽郦山。九月，穰侯出之陶。四十三年，武安君白起攻韓，拔九城，斬首五萬。四十四年，攻韓南，取之。四十五年，五大夫贲攻韓，取十城。葉陽君悝出之國，未至而死。四十七年，秦攻韓上黨，上黨降趙，秦因攻趙，趙發兵擊秦，相距。秦使武安君白起擊，大破趙於長平，四十馀萬盡殺之。四十八年十月，韓獻垣雍。秦軍分爲三軍。武安君歸。王龁将伐趙皮牢，拔之。司馬梗北定太原，盡有韓上黨。正月，兵罷，複守上黨。其十月，五大夫陵攻趙邯鄲。四十九年正月，益發卒佐陵。陵戰不善，免，王龁代将。其十月，将軍張唐攻魏，爲蔡尉捐弗守，還斬之。五十年十月，武安君白起有罪，爲士伍，遷陰密。張唐攻鄭，拔之。十二月，益發卒軍汾城旁。武安君白起有罪，死。龁攻邯鄲，不拔，去，還奔汾軍。二月馀攻晉軍，斬首六千，晉楚流死河二萬人。攻汾城，即從唐拔甯新中，甯新中更名安陽。初作河橋。

<details>
<summary>譯</summary>
</details>
<details>
<summary>註</summary>

</details>

---

五十一年，将軍摎攻韓，取陽城、負黍，斬首四萬。攻趙，取二十馀縣，首虜九萬。西周君背秦，與諸侯約從，将天下銳兵出伊阙攻秦，令秦毋得通陽城。於是秦使将軍摎攻西周。西周君走來自歸，頓首受罪，盡獻其邑三十六城，口三萬。秦王受獻，歸其君於周。五十二年，周民東亡，其器九鼎入秦。周初亡。

<details>
<summary>譯</summary>
</details>
<details>
<summary>註</summary>

</details>

---

五十三年，天下來賓。魏後，秦使摎伐魏，取吳城。韓王入朝，魏委國聽令。五十四年，王郊見上帝於雍。五十六年秋，昭襄王卒，子孝文王立。尊唐八子爲唐太後，而合其葬於先王。韓王衰绖入吊祠，諸侯皆使其将相來吊祠，視喪事。

<details>
<summary>譯</summary>
</details>
<details>
<summary>註</summary>

</details>

---

孝文王元年，赦罪人，修先王功臣，襃厚親戚，弛苑囿。孝文王除喪，十月己亥即位，三日辛醜卒，子莊襄王立。

<details>
<summary>譯</summary>
</details>
<details>
<summary>註</summary>

</details>

---

莊襄王元年，大赦罪人，修先王功臣，施德厚骨肉而布惠於民。東周君與諸侯謀秦，秦使相國呂不韋誅之，盡入其國。秦不絕其祀，以陽人地賜周君，奉其祭祀。使蒙骜伐韓，韓獻成臯、鞏。秦界至大梁，初置三川郡。二年，使蒙骜攻趙，定太原。三年，蒙骜攻魏高都、汲，拔之。攻趙榆次、新城、狼孟，取三十七城。四月日食。王龁攻上黨。初置太原郡。魏将無忌率五國兵擊秦，秦卻於河外。蒙骜敗，解而去。五月丙午，莊襄王卒，子政立，是爲秦始皇帝。

<details>
<summary>譯</summary>
</details>
<details>
<summary>註</summary>

</details>

---

秦王政立二十六年，初并天下爲三十六郡，号爲始皇帝。始皇帝五十一年而崩，子胡亥立，是爲二世皇帝。三年，諸侯并起叛秦，趙高殺二世，立子嬰。子嬰立月馀，諸侯誅之，遂滅秦。其語在始皇本紀中。

<details>
<summary>譯</summary>
</details>
<details>
<summary>註</summary>

</details>

---

太史公曰：秦之先爲嬴姓。其後分封，以國爲姓，有徐氏、郯氏、莒氏、終黎氏、運奄氏、菟裘氏、将梁氏、黃氏、江氏、脩魚氏、白冥氏、蜚廉氏、秦氏。然秦以其先造父封趙城，爲趙氏。

<details>
<summary>譯</summary>
</details>
<details>
<summary>註</summary>

</details>

---

柏翳佐舜，皁斿是旌。蜚廉事纣，石椁斯營。造父善馭，封之趙城。非子息馬，厥号秦嬴。禮樂射禦，西垂有聲。襄公救周，始命列國。金祠白帝，龍祚水德。祥應陳寶，妖除豐特。裏奚緻霸，衛鞅任刻。厥後吞并，卒成兇慝。

<details>
<summary>譯</summary>
</details>
<details>
<summary>註</summary>

</details>

---

[返回首页](./README.md) [上一章](./4_周本紀.md) [下一章](./3_殷本紀.md)
